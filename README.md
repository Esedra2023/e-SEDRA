# E-sedra
Piattaforma di progettazione partecipata che consente di far emergere i bisogni e rilevare eventuali problemi della Comunità scolastica per costruire un’Offerta formativa plasmata sulle aspettative di tutti gli attori della scuola.
Il Progetto, realizzato in collaborazione con l’ODV Itaca – Associazione Studentesca di volontariato, l’IIS “Lombardi”, il Comune di Vercelli, è sostenuto della Fondazione Compagnia di San Paolo nell’ambito del “Bando CivICa, progetti di Cultura e Innovazione Civica”

# Introduzione
E-sedra è il frutto di un progetto di innovazione civica che coinvolge tutta la comunità scolastica dell’IIS “Lombardi” di Vercelli e il territorio con l'obiettivo di progettare nuovi strumenti o nuovi organismi per migliorare la partecipazione di tutte le componenti alla gestione dell’Istituto, oppure nuove modalità di gestione di quelli esistenti.
A supporto di questi nuovi strumenti, gli studenti e i docenti hanno realizzato una piattaforma informatica che consenta di supportare un lavoro di progettazione partecipata e di co-progettazione, che, implementata, sarà a servizio delle Istituzioni del territorio per la gestione di propri progetti (es. Consiglio Comunale dei Ragazzi) e per la progettazione partecipata di nuovi eventi e strutture, con il coinvolgimento dei giovani.
Una rivoluzione nell’educazione alla cittadinanza che metteremo a disposizione di tutti per diffondere la cultura della democrazia e della partecipazione!

![image](https://github.com/Esedra2023/Esedra/assets/133657626/454523d0-f5da-44b6-8f1d-522f00b02216)

# Features
La piattaforma di “Progettazione partecipata” E-sedra, permetterà di coinvolgere nel processo decisionale gli studenti per la parte di rilevazione dei bisogni e, successivamente, tutte le Componenti della scuola nella progettazione degli interventi.
La piattaforma consentirà:
- il caricamento da parte degli studenti dei bisogni relativi ai diversi aspetti della vita scolastica
- la discussione dei bisogni evidenziati in un forum moderato in cui ognuno può esprimere le proprie opinioni in merito ad un particolare bisogno
- la votazione, da parte degli studenti, dei bisogni che ritiene più importanti e/o più urgenti. 
- la pubblicazione dei risultati della votazione in modo da far emergere le priorità emerse
- il caricamento di progetti, che rispondano ai bisogni rilevati, promossi dalle Associazioni studentesche e genitoriali, dalle realtà del territorio, dai singoli    membri della Comunità scolastica o da Gruppi spontanei nati per la promozione di un’iniziativa
- la discussione delle proposte evidenziate in un forum moderato in cui ognuno può esprimere le proprie opinioni in merito ad una particolare proposta
- la votazione, da parte di tutte le Componenti, delle proposte che ritiene più importanti e/o più urgenti
- la creazione di una graduatoria finale delle proposte che potranno essere inserite nell'aggiornamento annuale del PTOF.

# Informazioni
Per informazioni [Itaca Vercelli](https://www.itacavercelli.it/omnicrazia/) oppure scrivi a esedra2023@gmail.com
# Download
Per il download dell'applicazione e dei manuali d'uso [clicca qui](https://www.itacavercelli.it/omnicrazia/)
